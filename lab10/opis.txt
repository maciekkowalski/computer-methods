Napisz program w języku „C/C++”, rozwiązujący równanie różniczkowe z zadania 1, za pomocą
metod:
(a) bezpośredniej Eulera
(b) pośredniej Eulera
(c) metody trapezów.
Dla metod (b) i (c) wykonaj oddzielne rysunki przedstawiające po dwa wykresy: wykres
przykładowego rozwiązania numerycznego oraz (dla porównania) wykres rozwiązania
analitycznego: y(t) = 1 − exp{−10[t + arctg(t)]}. Oba wykresy winny przedstawiać zależność y od
zmiennej niezależnej t. Rozwiązania analityczne zaznacz linią ciągłą, a numeryczne punktami. W
przypadku metody (a) wykonaj dwa takie rysunki: jeden uzyskany w warunkach numerycznej
stabilności metody, a drugi w warunkach numerycznej niestabilności. Wyjaśnij różnice pomiędzy
uzyskanymi wykresami.
Pokaż, że rząd dokładności uzyskanych stabilnych rozwiązań numerycznych jest zgodny z
przewidywaniami teoretycznymi. W tym celu wykonaj (na jednym rysunku) wykresy
przedstawiające zależności maksymalnych błędów bezwzględnych rozwiązań uzyskanych trzema
metodami, od kroku sieci czasowej (delta)t, posługując się skalą logarytmiczną (tzn. wykresy zależności
log10|błędu| od log10 (delta)t ). Na podstawie wykresów wyznacz doświadczalnie rzędy dokładności
rozwiązań uzyskanych za pomocą różnych metod i porównaj je z rzędami teoretycznymi. O ile to
możliwe, zidentyfikuj też wartości kroku sieci poniżej których pojawia się wpływ błędów
maszynowych.